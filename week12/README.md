# Week 12

# Фунцкии от по-висок ред

1) Да се напише функция от по-висок ред `accumulate`, която приема като аргументи:
   - start - Начална стойност на интервал
   - end - Крайна стойност на интервал
   - base - Базова стойност на натрупването
   - next - Указател към функция върху един аргумент, описваща "стъпката", с която се увеличава текущата стойност (например при повечето for цикли увеличаваме текущата стойност с единица, т.е. стъпката ни е функция, която взима i и го увеличава с 1)
   - term - Указател към функция върху един аргумент, която ще взима текущата стойност и ще връща някакво математическо преобразувание, например x + 2
   - operation - Указател към функция върху два аргумента, която към натрупаната стойност ще "прибави" (незадължително събере) резултата от резултата на term върху текущата стойност.

   Накрая `accumulate` трябва да върне натрупаната до момента стойност.

   Примери:

   `accumulate(1, 10, 0, increment, id, plus)`,

   където `increment` увеличава число с едно, `id` (идентитет) връща същото число, което е подадено, `plus` - събира две числа, т.е. в горния пример събираме числата от 1 до 10.

   `accumulate(1, 10, 1, plus2, square, multi)`,

   където `plus2` увеличава число с две, `square` връща квадрата на число, `multi` умножава две числа, т.е. фунцкията ще върне произведението на квадратите на числата 1, 3, 5, 7 и 9.


2) Да се напише функция от по-висок ред `map`, която по дадени два масива от числа и указател към функция записва в един от масивите резултата от прилагането на подадената функция върху всеки един от елементите от другия масив.

    Пример: `map([1, 2, 3, 4, 5], increment)` -> `[2, 3, 4, 5, 6]`

3) Да се напише функция от по-висок ред `filter`, която по дадени два масива от числа и указател към булева функция записва в един от масивите само тези елементи от другия масив, за които подадената функция ще върне истина.

    Пример: `filter([1, 2, 3, 4, 5, 6], lessThanThree)` -> `[1, 2]`,

    Където `lessThanThree` връща истина, ако подаденият аргумент е по-малък от три.

4) Да се напише функция от по-висок ред `reduce`, която приема масив от числа и указател към функция и работи по подобен на `accumulate` начин: в случая масивът играе ролята на числата от интервала, първият елемент от масива е базата и подадената функция се прилага към натрупания резултат и текущия елемент.

    Пример: `reduce([1, 2, 3, 4], plus)` -> `10`,   `reduce([1, 2, 5, 10], divide)` -> `0.01`
